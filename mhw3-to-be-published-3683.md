## Mini-homework 3

In questo MHW, dovrete integrare **almeno due** API REST (di cui **almeno una** senza autenticazione o con API key, e **almeno una** con autenticazione OAuth2) all'interno del sito che avete sviluppato nei precedenti homework. La scelta delle API è libera (è opportuno che siano inerenti alla tematica del vostro progetto), così come la modalità di integrazione: ad esempio, potete aggiungere una barra laterale che mostri contenuti inerenti al sito che state sviluppando, o che mostri contenuti relativi ai preferiti selezionati dall'utente, o potete far sì che la descrizione dei blocchi di contenuto della pagina sia caricata dinamicamente tramite API REST, o qualunque altra cosa che abbia senso realizzare.

Una lista di possibili API REST da utilizzare è disponibile [qui](https://github.com/public-apis/public-apis) (ma potete usarne anche altre non incluse in quella pagina).

La consegna del MHW dovrà essere effettuata sul vostro account GitHub, in un repository chiamato `mhw3`, e dovrà includere:
-   i file HTML, CSS, JavaScript necessari per il funzionamento dell'homework (potete riutilizzare ed eventualmente modificare in questo homework i file delle precedenti consegne);
-   una presentazione in PowerPoint,  `mhw3.pptx`, che descriva le API utilizzate, il meccanismo di autenticazione, il formato delle richieste e delle risposte, il modo in cui le funzionalità delle API sono state incluse all'interno del sito, ed eventuali informazioni aggiuntive che ritenete utili alla spiegazione dell'homework.
