# Mini-Homework 2

In questo MHW, utilizzerete i concetti di JavaScript visti a lezione per definire un'interazione con la vostra pagina web.

La consegna del MHW dovrà essere effettuata sul vostro repository GitHub e dovrà includere:

-   i file relativi al precedente homework, un file  `script.js` e un file `contents.js` che conterrà dati dei vostri array (al momento statici, ma che in seguito sostituirete con informazioni prese dai database);
-   una presentazione in PowerPoint,  `mhw2.pptx`, che descrive l’implementazione e le specifiche utilizzate nella pagina.

## 1. Obiettivo

L'obiettivo principale dell'homework è quello di caricare dinamicamente contenuti sulla vostra homepage e poterli ricercare.

-  Creare una sezione che contenga una serie di elementi e per ogni elemento mostrare un titolo, un'immagine e un elemento cliccabile *"Scopri di più"*.
-  Quando si clicca su *"Scopri di più"* dovrà essere mostrata una descrizione più dettagliata che potrà essere poi nascosta con un *"Mostra meno"*.
- Aggiungere una sezione dei **preferiti**, da visualizzare sopra i contenuti e definire il comportamento che permette di aggiungere un elemento ai preferiti, ad esempio un bottone "aggiungi ai preferiti".
- Inserire una barra di ricerca che permette di filtrare la lista di contenuti sulla base delle parole digitate applicando il filtro **ad ogni lettera digitata** (usate l'evento [keyup](https://developer.mozilla.org/en-US/docs/Web/API/Document/keyup_event)). In altre parole, ad ogni lettera che digitate nella barra di ricerca, si aggiorna la lista di contenuti per mostrare **solo** quelli che contengono il testo digitato fino a quel momento. 
